# Miniprojektin retrospektiivi

Ryhmämme käytti ensimmäisen sprintin retrospektiivissä "Glad, Sad, Mad" -tekniikka, jonka apuna oli osoitteesta edu.flinga.fi löytyvä interaktiivinen valkotaulu.

"Glad, Sad, Mad" -tekniikassa tiimin jokainen jäsen kirjoittaa lyhyitä huomioita ja ajatuksia edellisestä sprintistä esimerkiksi Post-it-lapuille, jotka asetetaan otsikoiden Glad, Sad ja Mad alle. Sad ja Mad kategorioihin laitetaan kaikki negatiivinen palaute ja positiiviset ajatukset kategoriaan Glad. Kun ajatukset on rauhassa koottu kasaan, niistä keskustellaan yhdessä koko tiimin kanssa ja pohditaan mitä toimia tulisi tehdä, jotta seuraava sprintti olisi parempi.

Ryhmämme retrospektiivi oli antoisa ja helpotti seuraavan sprintin suunnittelua, sillä työskentelyn ongelmakohdat saatiin selkeästi puettua sanoiksi. Anonyymi valkotaulu rohkaisi kirjoittamaan omia ajatuksi, erityisesti kun huomasi, että muutkin olivat kiinnittäneet huomiota samoihin asioihin.

Koen, että "Glad, Mad, Sad" -pohjan ansiosta sekä positiivisia että negatiivisia ajatuksia tuli taululle kohtuullisen tasaisesti. Taululle kirjoitettujen ajatusten pohjalta jälkikeskustelu oli helppo käydä rennosti ja avoimesti.
